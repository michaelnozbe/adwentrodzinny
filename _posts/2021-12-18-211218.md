# Rodzinny spacer bez telefonów
  
To jest właśnie rodzinne zadanie na dziś! Czy damy radę? Czy bez nawigacji nie zgubimy się w parku, lesie lub w miejskiej dżungli?! Czy nie zapadnie między nami niezręczna cisza gdy zabraknie komunikatorów, spotifajów, podkastów i jutubów?
 
Zobaczmy, czy jesteśmy w stanie podarować sobie nawzajem ten czas w 100%?
 
Jeżeli jesteście na kwarantannie lub z innego powodu nie możecie opuścić domu proponujemy wyłączyć telefony na godzinę i podróżować palcem po mapie, pooglądać film przyrodniczy, powspominać minione wyjazdy, spacery, wypady, pomarzyć gdzie można by pojechać…
 
![Bez telefonów](/img/2021-12-18.jpg)

## Jak zapanować nad telefonami w rodzinie?

Sporo ciekawych materiałów o tym, jak mądrze wprowadzać dzieci w świat telefonii możecie znaleźć na [Ojcowskiej Stronie Mocy](https://www.ojcowskastronamocy.pl)

A może warto do końca Adwentu podjąć jakiś smartfonowy post? To tylko parę dni. Propozycje:

- nie korzystać z telefonu przy dzieciach (poza odbieraniem połączeń przychodzących)
- zmienić kolorystykę ekranu na czarno-biały
- nie używać telefonu do czynności niekoniecznych
 
## Co przygotować?

Ciepłe, nieprzemakalne ubranie i trochę czasu wolnego :-)
