# Budowanie szopki bożonarodzeniowej

Szopka bożonarodzeniowa, to jeden z obowiązkowych elementów wystroju wnętrz kościołów podczas Bożego Narodzenia. Dzieci uwielbiają oglądać kolorowe figurki i wnętrze stajenki. Kilka lat temu nasza rodzina postanowiła pomysł zaadaptować i zaczęliśmy budować własne stajenki bożonarodzeniowe. W ten sposób powstała cała kolekcja szopek, od najprostszych, zbudowanych z kartonika po butach, po naszą dumę – dużą stajenkę, która co roku w grudniu ozdabia nasz ogród. Dzieci zawsze starannie rozstawiają swoje szopki, układają w nich figurki. Czasem w takim naszym domowym Betlejem pojawiają się nowi goście – ludziki Lego, pluszaki, lalki, czyli wszyscy ci, którzy postanowili odwiedzić Jezusa, Maryję i Józefa.

Myślę, że takie wspólne budowanie stajenki, to fantastyczna okazja do rozmowy o samym wydarzeniu Narodzenia, tak Jezusa, jak i każdego z nas.

Jak zbudować stajenkę? Najprostsza wersja, to szopka z kartonika po butach. Wystarczy zdjąć przykrywkę, wewnątrz nakleić załączoną do tego zadania kolorowankę – święta rodzina – pokolorować lub pomalować kartonik. Można jeszcze dołożyć siano, na przykład takie, jak dla gryzoni, dostępne w każdym supermarkecie i sklepie zoologicznym.  Do szopki warto zaprosić zabawki Waszych dzieci. Można oczywiście dokupić typowe figurki do szopki – Jezusa, Maryję, Józefa, trzech króli, zwierzęta.

Poniżej, znajdziecie kilka inspiracji – dla mniej i bardziej ambitnych.

Dla ambitnych

{% include video.html id="99BCu2zpxKg" %}

Dla nieco mniej ambitnych

{% include video.html id="KMRQkkgPYio" %}

[Kolorowanka](http://www.supercoloring.com/pl/kolorowanki/malutki-jezus)

![Zdjęcie](/img/2020-12-21.jpg)

## Materiały

- kartonik po butach
- klej
- kredki/flamastry/farby
- nożyczki
- bibuła