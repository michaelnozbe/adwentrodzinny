# Rodzinne śpiewanie kolęd

Za nami 27 dni rodzinnej adwentowej drogi. Taki wysiłek warto uczcić wspólnym świętowaniem.

Idealnym dopełnieniem stołu pełnego smakołyków, prezentów i wolnego czasu będzie uczczenie Urodzin Jezusa rodzinnym odśpiewaniem kolęd i pastorałek.

[W ich bogatym zbiorze](http://spiewnikreligijny.pl/koledy-i-pastoralki){:target='_blank'} każdy znajdzie coś dla siebie: radosne “Przybieżeli do Betlejem”, podniosłe “Bóg się rodzi”, kołysankowe “Lulajże Jezuniu”, energiczne “Gore Gwiazda Jezusowi”, poetycką “Cichą noc” czy przejmującą “Kolędę Maryi”.

I nie poddawajcie się myśli, że nie potraficie śpiewać - większość kolęd jest na tyle znana i na tyle przyjemna dla ucha, że przy odrobinie dobrej woli, wspólnie odnajdziecie właściwą nutę ;)

> Wesołych i Rodzinnych Świąt Bożego Narodzenia!

![Zdjęcie](/img/2021-12-25.jpg)

## Co przygotować?

Śpiewnik z kolędami (jeśli nie macie, skorzystajcie z internetu), instrumenty muzyczne, jeśli potraficie grać.

