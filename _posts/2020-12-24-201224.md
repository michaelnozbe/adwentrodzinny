# Jak to było z Waszymi narodzinami...

Dziś w nocy, w Wigilię Bożego Narodzenia, będziemy obchodzić pamiątkę narodzin Jezusa, który tak samo jak każdy z nas, pewnego dnia przyszedł na świat.

Tym samym kończy się Adwent, podczas którego przygotowaliśmy się na Jego przyjście, podobnie jak rodzice przygotowują się na narodziny swojego dziecka.

Przypomnijmy zatem naszym dzieciom ten czas i opowiedzmy rodzinną historię. Dzieci uwielbiają słuchać historii o tym jak były kiedyś w brzuchu, jak się urodziły i jak miały niewiele więcej niż 50 cm długości. Wspólne wspominanie okresu ciąży i pierwszych chwil dziecka pomaga uświadomić sobie jak cennym darem jest życie, a także spojrzeć na nasze dzieci, które być może nie przypominają już tych małych bobasków z pierwszych dni swojego życia, z tą samą miłością i nadzieją, jak przed laty.

Podziękujmy dziś wspólnie Bogu za cud narodzin, którego my wszyscy byliśmy kiedyś udziałem.

![Zdjęcie](/img/2020-12-24.jpg)

## Co przygotować?

Zdjęcia z okresu ciąży, porodu i pierwszych dni życia dziecka.