# Upieczcie razem pierniczki

Rodzinne przygotowywanie świątecznych wypieków to świetna metoda na wspólne, wieczorne spędzanie czasu. W zależności od wieku dziecka, możesz powierzyć mu różne obowiązki – od dosypywania składników do masy, przez wałkowanie i wygniatanie wzorów, aż po dekorowanie kremami, lukrami i posypkami.

Samodzielnie przygotowane słodkości smakują zupełnie inaczej, a oprócz tego to także doskonały prezent dla bliskich.

I nie przejmuj się tym, jeśli na koniec będziecie mieć więcej sprzątania niż przygotowując pierniki bez dzieci. O bałaganie zapomnicie już po kilku dniach, a wspomnienie wspólnych wypieków będzie Wam towarzyszyć przez długie lata.

![Zdjęcie](/img/2012-12-11.jpg)

## Proponujemy Wam skorzystanie z jednego z tych dwóch przepisów:

Pierwszy to [piernik staropolski](https://www.kwestiasmaku.com/przepis/piernik-staropolski), który powinien poleżakować kilkanaście dni, przed wstawieniem do piekarnika. Przygotowując go dziś, możecie upiec pierniki tuż przed świętami.

Drugi to sprawdzony [przepis na pierniczki](https://www.kwestiasmaku.com/desery/ciasteczka/pierniczki/przepis.html), który w całości możecie wykonać jednego dnia – od mieszania, po dekorowanie.

## Co potrzebujemy:

- mąka
- jajka
- masło
- miód
- mleko
- soda
- przyprawy korzenne

## Co przygotować na jutro?

Na jutro przewidujemy ciekawą aktywność, która wymaga przygotowania. Oto co można już przygotować na dzień jutrzejszy:

*Lampion lub latarka, którą można zapalić i zostawić na pewien czas w różnych warunkach pogodowych. Potrzeby będzie czas po południu lub wieczorem, ciepłe ubranie i chęć do zabawy.*
