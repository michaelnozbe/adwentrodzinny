# Szukanie Skarbów z Franciszkiem Ksawerym

Dzisiaj w Kościele Katolickim obchodzimy wspomnienie św. [Franciszka Ksawerego](https://pl.wikipedia.org/wiki/Franciszek_Ksawery) – żyjącego w XVI wieku misjonarza, który głosił Chrystusa m.in. w Indiach i Japonii. Jest on patronem marynarzy, misji katolickich, Indii i Japonii. Wyobraźcie sobie, że sami ruszacie w daleką podróż, by głosić Ewangelię w najdalszych zakątkach świata. Niemożliwe? Pięćset lat temu Franciszek Ksawery nie wiedział, co to niemożliwe. Według podań, pozyskał dla wiary chrześcijańskiej około 1.000 Japończyków! Może to właśnie Ty poczujesz powołanie do ruszenia na misję?

![Zdjęcie](/img/xavery.jpg)
*Zdjęcie z Wikipedii*

## Poszukiwanie Skarbów!

Dzisiaj zachęcamy Was, by puścić wodze fantazji i ruszyć na poszukiwanie skarbów. Tak, dokładnie: skarbów! I wcale nie musicie ruszać bardzo daleko. Może będzie to dla Was zaskoczeniem, ale skarby są bliżej, niż Wam się wydaje! 

Będziecie potrzebować latarki, ołówka i dobrze naładowanego smartfona z włączoną funkcją geolokalizacji (GPS). Mogą też przydać się rękawiczki robocze, małe zabaweczki (np. z Kinder niespodzianki), szczypta odwagi i pół deko samozaparcia. 

## GEO caching!

Załóżcie konto na platformie geocachingowej [OpenCaching](https://opencaching.pl/) lub [GeoCaching](https://www.geocaching.com) i sprawdźcie swoją okolicę. Znajdziecie tam skrzynki (ang. „cache” – stąd nazwa zabawy) — ich współrzędne, opis, zagadki, podpowiedzi, komentarze. Następnie nie zwlekajcie i ruszajcie w teren! Skrzynki są różnego rodzaju: niektóre wirtualne, inne mikro, jeszcze inne tradycyjne itd.

W przypadku tych ostatnich w pudełku znajdziecie tzw. „logbook” – to dziennik, do którego wpisujecie datę i swoje imiona (lub ksywki użyte do logowaniu w portalu) po pomyślnym odnalezieniu skrytki. Czasem w skrzynkach tradycyjnych możecie znaleźć gadżety: breloki, małe zabawki, naszywki itp.

Jeśli Wam się jakiś skarb podoba, możecie dokonać zamiany!