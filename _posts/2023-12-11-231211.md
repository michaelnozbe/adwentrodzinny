# Podejmij wyzwanie Jana Chrzciciela

Na dwa tygodnie przed Narodzinami Jezusa zachęcamy do poznania nieco bliżej jego starszego kuzyna – Jana.

![Jan Chrzciciel](/img/jan.jpg)
*Jan Chrzciciel i Jezus Chrystus - kadr z filmu "Chosen"*

## Historia Jana Chrzciciela

Jan, syn Elżbiety i Zachariasza, przyszedł na świat 6 miesięcy przed Jezusem i najbardziej znany jest z tego, że był ostatnim prorokiem zapowiadającym przyjście Zbawiciela oraz tym, który ochrzcił go w Jordanie, przez co wspominamy go dziś pod imieniem św. Jan Chrziciel.
 
Mniej znanym faktem z życia Jana jest to, że był on nazirejczykiem, czyli złożył przed Bogiem śluby nazireatu, które polegały na wyrzeczeniu się:

- Picia wina, sycery (lekkiego napoju alkoholowego z daktyli) i spożywania winogron
- Obcinania włosów na głowie
- Zbliżania się do zwłok – nawet jeśli zmarłymi byli matka lub ojciec.
 
Celem tych wyrzeczeń było jeszcze głębsze oddanie się Bogu poprzez umartwienie i rezygnację z przyjemności. Dzięki temu Jan otwierał swoje serce i umysł na słowa Boga.

## Pójdź śladami Jana Chrzciciela - wyrzecz się czegoś na 2 tygodnie!

I dziś zapraszamy Cię do pójścia w ślady Jana i wyrzeczenia się jakiejś przyjemności do dnia Bożego Narodzenia, czyli na niecałe 2 tygodnie – może to być coś związanego z żywnością, np. słodycze, fast-foody, napoje słodkie albo z urządzeniami cyfrowymi, np. odstawienie lub mediów społecznościowych lub coś innego, co jest dla Ciebie przyjemne.
 
A gdy miną dwa tygodnie, zastanów się wówczas, w jaki sposób takie ślubowanie Ci pomogło.

Powodzenia!