# Wspólne oglądanie zdjęć rodzinnych

Dzisiejsze zadanie jest niezwykle przyjemne: rodzinne oglądanie zdjęć.

Znajdźcie w ciągu dnia czas, kiedy nie będziecie się spieszyć. Wyciągnijcie albumy, sięgnijcie w twarde dyski, chmury danych, CD i inne nośniki i razem popatrzcie na zdjęcia. Zobaczcie siebie sprzed kilku, kilkunastu lat. Przypomnijcie sobie te wszystkie historie, jakie towarzyszyły poszczególnym obrazom, to co razem przeżyliście, gdzie byliście…

Zobaczcie wspólną drogę, jaką przeszliście. Popatrzcie na wszystkie zmiany, jakie miały miejsce… To jest miejsce i czas aby dać się dotknąć prawdziwej radości.

![Zdjęcie](/img/2020-12-07.jpg)

## Wybierzcie najlepsze zdjęcia z ostatnich dwóch lat

Zobaczcie najnowsze zdjęcia. Często możemy mieć wrażenie, że w ostatnim czasie nic się takiego fajnego nie wydarzyło. Jednak  dzięki zdjęciom możemy odkryć te momenty, o których już zapomnieliśmy.

## Zamówcie kalendarz na nowy rok z 12 najlepszych zdjęć

Szczególnie polecamy wspólnie wybrać 12 najlepszych zdjęć z ostatniego czasu. Wtedy można zamówić u fotografa lub online kalendarz ścienny na przyszły rok z tymi zdjęciami, po jednym na każdy miesiąc. To jest dopiero pamiątka!

Poprzez Allegro można znaleźć firmy, które takie kalendarze robią praktycznie z dnia na dzień w super jakości!