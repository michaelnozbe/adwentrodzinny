# Domowe podchody adwentowe

Czy bawiliście się kiedyś w podchody w domu? Dziś proponujemy Wam zabawę opartą na poszukiwaniu kolejnych wskazówek w różnych częściach domu i krótkich rymowankach z motywami Adwentu.

Na początek wydrukujcie lub przepiszcie [listę wskazówek z tego pliku.](/img/domowe-podchody-adwentowe.pdf){:target='_blank'}

Następnie potnijcie i umieśćcie je w odpowiednich miejscach Waszego domu i przygotujcie nagrodę, którą dzieci znajdą w ostatniej skrytce.

Może to być jakaś specjalna ozdoba świąteczna, figurka Dzieciątka Jezus, którą położycie jutro w szopce lub “kupon” na wspólne wyjście do jakiejś ciekawej atrakcji. Ogranicza Was tylko wyobraźnia.

Jeśli Wasze dzieci jeszcze nie potrafią czytać, możecie rozwiązywać zagadki razem z nimi i wprowadzić dodatkowy element zabawy, np. że to anioł podrzucił taką kartkę z nieba...

![Zdjęcie](/img/2020-12-23.jpg)

W filmie na stronie [domowe podchody walentynkowe](https://www.ojcowskastronamocy.pl/walentynkowa-atrakcja-dla-dzieci-domowe-podchody-walentynkowe-minutaty-005) możecie zobaczyć jak taka zabawa (z innej okazji) przebiega w warunkach domowych, a jeśli czujecie się na siłach, możecie także ułożyć swoje własne zagadki.

Udanej zabawy!

## Co przygotować?

Nożyczki i drukarkę lub czystą kartkę i coś do pisania.

