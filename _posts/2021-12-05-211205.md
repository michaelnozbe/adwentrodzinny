# Rodzinna wycieczka w nowe miejsce

## Kiedy po raz ostatni zrobiliście coś całą rodziną po raz pierwszy?

W swojej książce [“Sztuka tworzenia wspomnień”](https://www.ojcowskastronamocy.pl/069) Meik Wiking podaje 8 sposobów świadomego tworzenia szczęśliwych wspomnień. Jednym z nich jest efekt nowości, dzięki któremu lepiej zapamiętujemy te momenty, gdy zrobiliśmy coś po raz pierwszy.

![Wycieczka](/img/2021-12-05.jpg)

## Niedziela czas dla Boga i rodziny!

Dlatego dziś, przy niedzieli, zapraszamy Was do stworzenia takiego rodzinnego wspomnienia i wybranie się gdzieś całą rodziną po raz pierwszy. I wcale nie musi to być egzotyczny kraj po drugiej stronie globu. Wystarczy, że rozejrzyjcie się po najbliższej okolicy i poszukajcie miejsca, w którym jeszcze nie byliście.

Może to być jakiś rezerwat przyrody, punkt widokowy, najwyższe wzniesienie w okolicy, park, atrakcja turystyczna lub szlak spacerowy, nawet 1-2 km od domu. Ważne, by było to pierwsze wspólne doświadczenie tego miejsca dla Was.

## Pielęgnujcie relację!

I będąc na takim spacerze, pielęgnujcie Waszą relację. Śmiejcie się, przytulajcie, chodźcie za ręce, ganiajcie się, napijcie gorącej czekolady... - wszystko po to, by te proste aktywności, pomogły Wam uczynić ten dzień wyjątkowym.

Dzięki temu, uda Wam się stworzyć wspólne szczęśliwe wspomnienie, które będzie trwać w Was bardzo długo. I jest duża szansa, że będziecie potem wracać do tego miejsca, bo będzie Wam przypominało radosny, wspólny, rodzinny czas.

## Co przygotować?

Ubrania dostosowane do pogody, dobry humor i przekąski do podładowania energii w jesienny dzień.

