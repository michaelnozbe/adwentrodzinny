# Roraty! Lampion Roratni.
 
Msza roratnia to pierwsza msza przed lub o wschodnie słońca w okresie adwentu. Nazwa pochodzi od jej introitu, który zaczyna się od słów *rorate cæli desuper* ("spuśćcie rosę niebiosa"). Charakterystycznym elementem rorat jest zapalanie świecy, zwanej roratką (świecą roratną). Świeca ta umieszczana jest w pobliżu ołtarza jedynie w adwencie. Symbolizuje Najświętszą Maryję Pannę.

![Zdjęcie](/img/2020-12-01.jpg)

Zgodnie z tradycją, mszę roratnią rozpoczyna procesja wejścia. Często kapłanowi towarzyszą dzieci, które idąc w stronę ołtarza niosą zapalone lampiony. Jak w przypowieści Jezusa o pannach roztropnych (Mt 25, 1-13), nasze światło to symbol czuwania, oczekiwania na przyjście Chrystusa.

Jeśli już macie ładne lampiony, to najwyższa pora, by wyciągnąć je z głębokiego pudła, odkurzyć i przygotować na codzienny użytek podczas adwentu. Jeśli jeszcze nie macie lub chcecie wykonać nowy, to poniżej kilka polecajek:

## Lampion ze słoika (prosty i bezpieczny!)

{% include video.html id="Tc9NrkqkroM" %}

## Lampion z tektury (tu rekomendujemy światełko elektryczne 😉)

{% include video.html id="gLQe2rhcEbs" %}

Zachęcamy do pobrania gotowego [szablonu lampionu do wydrukowania, naklejenia na tekturę i wycięcia.](https://dayenu.pl/lampion-roratni-diy/)

> P.S. Pamiętajcie, do czego się przygotowujemy! Warto, żeby na Waszych lampionach zamiast choinek i bałwanków znalazła się Maryja lub gwiazda betlejemska. 😊