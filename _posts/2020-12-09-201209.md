# Maryja pobiegła podzielić się dobrą nowiną ze swoją krewną Elżbietą a my robimy coś miłego dla bliskich

> W tym czasie Maryja wybrała się i poszła z pośpiechem w góry do pewnego miasta w pokoleniu Judy. Weszła do domu Zachariasza i pozdrowiła Elżbietę. Gdy Elżbieta usłyszała pozdrowienie Maryi, poruszyło się dzieciątko w jej łonie, a Duch Święty napełnił Elżbietę (Łk 1, 39-41).

Maryja pośpieszyła z wizytą do Elżbiety, chcąc podzielić się z nią dobrą nowiną. Podzieliła się z nią jednak czymś więcej niż sama wiadomość, podzieliła się swoją radości, wiarą i swoją nadzieją. Było to spotkanie radosne i pełne Ducha Świętego, którym została napełniona Elżbieta. Z tego spotkania Elżbieta wyszła ubogacona.

## Zróbmy coś miłego!

Jak często w kontaktach z innymi, a w szczególności tymi najbliższymi, brakuje nam czasu, cierpliwości. W zabieganiu i zmęczeniu nie stać nas na wiele miłych słów czy przyjaznych gestów.

Oto zadanie dla wszystkich członków rodziny. Zróbmy coś miłego dla naszych bliskich. Może to być poranna kawa dla współmałżonka, smaczne ciasto dla rodziny czy przyjaciół, czy po prostu dobre słowo skierowane do drugiej osoby bez okazji. Dzieci mogą przygotować kolację dla rodziców, posprzątać w domu bez proszenia lub po prostu spędzić z rodzicami czas. Rodzice mogą usiąść na chwilę i porozmawiać z dziećmi, wysłuchać ich, czy wspólnie się powygłupiać.

![Zdjęcie](/img/2020-12-09.jpg)

Zagadajmy do naszych sąsiadów, bądźmy mili do Pani w sklepie, wpuśćmy samochód, który próbuje wjechać na zatłoczoną ulicę.

Mniejsze czy większe miłe słowa i gesty ucieszą oraz ubogacą zarówno osoby, do których są kierowane, jak i nas samych. 

Powodzenia!