# Zrób coś miłego: uśmiechnij się do innych 😀

Czasami nie trzeba robić wiele, aby sprawić by ktoś inny poczuł się lepiej. Czasami od naszego jednego gestu zależy dzień innej osoby. Jeśli mamy taką siłę,  dlaczego jej nie wykorzystać?

![Uśmiech](/img/2022-12-01.jpg)

## Co zrobić? Uśmiechnij się do 5 osób!

Uśmiechnij się dziś do 5 spotkanych  osób na ulicy, w środku komunikacji lub budynku. Najlepiej, aby były to osoby Tobie nieznane, które nie spodziewają się uśmiechu z Twojej strony. Zobacz co się wydarzy 😀

A może to uśmiechanie na tyle Ci się spodoba, że będzie częstsze i dłuższe? To może Ci wyjść na zdrowie!

Niespontaniczny uśmiech również poprawia samopoczucie, to właśnie on może sprawić, że poczujesz się lepiej. [Warto przetestować to na sobie.](https://pl.sainte-anastasie.org/articles/psicologa/la-teora-del-feedback-facial-gestos-que-crean-emociones.html){:target='_blank'}

## Uśmiech na zdrowie! 😀

Czy wiesz, że aby się uśmiechnąć musi pracować na raz kilka grup mięśni?

Gdy się uśmiechasz szeroko Twoje  usta otwierają się, unoszą się kąciki ust, powieki i brwi. Kurczą się mięśnie jarzmowe większe, mięśnie nosa oraz mięśnie okrężnych oczu. Patrząc na twarz człowieka można stweirdzić, czy uśmiech jest szczery.

[Poczytaj więcej o anatomii i fizjologii śmiechu](https://mlynwiedzy.org.pl/anatomia-usmiechu/){:target='_blank'}