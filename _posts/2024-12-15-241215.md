# Wieczorny spacer w ciemności - poszukiwanie światełka

Adwent jest czasem drogi z ciemności do światła. Przypomina o tym, że ludzie przez wieki oczekiwali Zbawiciela, który miał się stać Światłością świata.

## Poszukiwanie w parku lub lesie

Dzisiaj pobawimy się w poszukiwanie światła. Zadanie nie jest łatwe. Wymaga trochę odwagi, wytrwałości i przygotowania.
Zabawę najlepiej rozegrać w ciemnym miejscu np. parku lub lesie. 

Rodzic-organizator umieszcza w sobie wiadomym (dość widocznym miejscu) światełko. Może być to lampion, latarka lub osłonięta przed wiatrem świeczka. Następnie wraca do reszty rodziny i daje ogólną wskazówkę, w którą stronę wyruszać. Rodzina idzie razem w ciemności wypatrując światła. Nie używamy latarek, bo wtedy światełko trudniej zobaczyć. Zadanie jest następujące – dojść do światła!

![Zdjęcie](/img/2021-12-12.jpg)

## Co przygotować:

Lampion lub latarka, którą można zapalić i zostawić na pewien czas w różnych warunkach pogodowych. Potrzeby będzie czas po południu lub wieczorem, ciepłe ubranie i chęć do zabawy.

## Gaudete - niedziela radości!

**Trzecia niedziela adwentu** jest niedzielą radości, więc tym bardziej zachęcamy do spędzenia tego dnia na spokojnie, niosąc radość sobie nawzajem, rodzinnie!

Zachęcamy do zapalenia trzeciej świeczki w Waszym [wieńcu adwentowym](/wieniec/).

![Wieniec](/img/wieniec-3.jpg)