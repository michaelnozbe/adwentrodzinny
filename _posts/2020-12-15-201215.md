# Planszówkowe popołudnie

Gry planszowe to świetna okazja na pełne emocji spędzanie czasu całą rodziną oraz odskocznia od codzienności. Podczas zabawy, nagle przestajemy być dla siebie rodzicami, dziećmi czy rodzeństwem, a w zamian za to wcielamy się w postaci bohaterów gotowych na ciekawe przygody.

Planszówki, to także ciekawy sposób na wzajemne odkrywanie swoich mocnych stron oraz na naukę i rozwijanie umiejętności społecznych przydatnych w życiu jak: negocjacje, planowanie czy dokonywanie wyborów.

Odłóżcie zatem wieczorem wszelkie sprzęty elektroniczne i zagrajcie wspólnie w Waszą ulubioną grę lub nauczcie się jakiejś nowej.

A jeśli nie macie żadnej planszówki pod ręką, to nic straconego - możecie pograć na kartce - w statki, w piłkarzyki czy państwa i miasta. Ciekawe pomysły na gry na kartce znajdziecie w [tym artykule](https://zabawnik.org/wystarczy-kartka-i-dlugopis).

![Zdjęcie](/img/2020-12-15.jpg)

## Co przygotować?

Wasza ulubiona planszówka. Jeśli nie macie, pożyczcie coś ciekawego od znajomych.

## Co na jutro?

Na jutro będą potrzebne wszelakie materiały kreatywne, które jesteście w stanie zgromadzić w domu, oczywiście, aby dobrze spędzić czas nie musicie mieć wszystkich z poniższych rzeczy: ciepły klej, sztywne kartki różnego koloru, szyszki, różnokolorowe tasiemki, mały wkręt z wkrętarką (haczyk), cienki sznurek, kordonek, styropianowe kulki, pędzel, farby, haczyk, makaron o różnych kształtach, klej winylowy, farba w sprayu, makaron muszelki małe i wielkie lub inne kształty, brokat.
