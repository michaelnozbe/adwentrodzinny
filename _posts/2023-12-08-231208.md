# Rodzic opowiada o Mamie Jezusa

Mama. Kim była  Maryja, Mama Jezusa? Spogląda z wielu obrazów, przedstawia się ją za pomocą przeróżnych artystycznych wyobrażeń, ale skoro ma się stać nam bliska, to musimy mieć o Niej wyobrażenie. Musimy ją z tych kościelnych obrazów i figur „wydobyć” i zbliżyć się do niej, pokochać ją. Była przecież również córką, żoną, mamą małego chłopca a potem dorosłego mężczyzny. Była wdową. Była kuzynką (Elżbiety, mamy Jana Chrzciciela). Była sąsiadką. Była uchodźczynią. Gotowała, sprzątała, lulała Dziecko do snu, kochała swojego męża, musiała zmierzyć się z okrutną śmiercią Syna. Była człowiekiem z krwi i kości!

![Zdjęcie](/img/2021-12-08.jpg)

## Opowiedz dzieciom o Mamie Jezusa!

Dziś zadanie dla rodzica - opowiedzieć rodzinie o Mamie Jezusa.  A więc zadanie podwójne – trzeba zaprzyjaźnić się z Maryją, żeby o Niej opowiedzieć. Można oczywiście posłużyć się obrazami – wizerunkami Matki Bożej, można sięgnąć po Litanię Loretańską, można sięgnąć do Pisma Świętego. Można także posłużyć się inspiracjami, które są poniżej.

## Do posłuchania dla dorosłych:

{% include video.html id="UqN7YWe-7ig" %}

## Do obejrzenia dla dzieci:

{% include video.html id="ACJUBYTqmqU" %}

## Do posłuchania rodzinnie:

{% include video.html id="b4kVUQuW_RE" %}

{% include video.html id="LFhTMa8dav4" %}

## Zrób własną Maryję do Szopki Wigilijnej

Podczas kiedy Wy, drodzy rodzice, będziecie wykonywać swoją część zadania warto, aby dzieci też miały swoją aktywność.

Proponujemy, aby zaczęły przygotowywać już zawczasu figurki do Szopki (która będzie zadaniem do wykonania za jakiś czas).

Pierwsza jak najbardziej może być Maryja.

Świetnie do tego może nadać się masa porcelanowa, która jest bardzo elastyczna, wysycha szybciej niż masa solna i jest bardziej trwała, a także nie trzeba jej wypalać jak gliny, do tego jest jasna i można ją łatwo pomalować lub zmieszać z brokatem co daje świąteczny efekt. Taką masę można wykonać samemu:

{% include video.html id="hdCASUHsvW4" %}

Można też zakupić gotową w sklepie z artykułami plastycznymi. W wykonaniu figurki może Wam pomóc ten filmik instruktarzowy:

{% include video.html id="AjegbTrK1_s" %}

### Potrzebne do wykonania figurki Maryi

Potrzebne do wykonania masy porcelanowej:

- 300 g kleju wikol
- 300 g mąki ziemniaczanej
- 2 łyżki oliwki,
- 2 łyżki soku z cytryny.

Do wykonania Maryi może się przydać mała kulka styropianowa.
