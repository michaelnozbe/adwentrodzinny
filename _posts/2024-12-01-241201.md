# Wspólna kolacja przy świecach

Dzisiaj rozpoczyna się Adwent. Zapraszamy do zainaugurowania tego szczególnego czasu wspólną kolacją przy świecach.

![Kolacja](/img/2022-11-27.jpg)

Jesteśmy zabiegani, często mijamy się z najbliższymi i nie mamy dla siebie czasu. Kolacja jest dobrą okazją do spotkania się w gronie rodzinnym, porozmawiania. To nie musi być wyszukana kolacja z wieloma daniami. 

## Wystarczy zwykła kolacja, ale zjedzona w bardziej odświętnej oprawie. 

Rozłóżcie obrus na stole, zapalcie świece, wyłączcie telefony komórkowe i usiądźcie wspólnie do kolacji. Zachęcamy do zapalenia większej liczby świec i zgaszenia światła, aby stworzyć szczególną atmosferę. Można także w tle puścić cicho jakąś przyjemną muzykę. 

## Czego potrzebujemy?

Czegoś do jedzenia, obrusa, świec i co najważniejsze: czasu.

Smacznego!

## Pierwsza niedziela adwentu!

Dzisiaj jest pierwsza niedziela adwentu, więc zachęcamy do zapalenia pierwszej świeczki w Waszym [wieńcu adwentowym](/wieniec/).

![Wieniec](/img/wieniec-1.jpg)

