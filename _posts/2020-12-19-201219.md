# Rodzinny spacer bez telefonów

Smartfony to bardzo pożyteczne urządzenia, ale czy zastanawialiście się kiedyś, ile czasu kradnie nam codziennie telefon? Ile jest takich sytuacji, że nie poświęcamy całości naszej uwagi człowiekowi, którego spotykamy, ale dzielimy nasze zaangażowanie między jego a smartfon?

Zadanie na dziś jest następujące: **zostawiamy wszystkie telefony w domu i wychodzimy na wspólny, rodzinny spacer**, najlepiej na co najmniej godzinę. Ile ciekawych rzeczy może się w tym czasie zdarzyć? Czy jesteśmy w stanie podarować sobie nawzajem ten czas w 100%?

Jeżeli jesteście na kwarantannie lub z innego powodu nie możecie opuścić domu proponujemy wyłączyć telefony na godzinę i podróżować palcem po mapie, pooglądać film przyrodniczy, powspominać minione wyjazdy, spacery, wypady, pomarzyć gdzie można by pojechać…

![Zdjęcie](/img/2020-12-19.jpg)

Warto post factum zadać sobie pytanie – czy bardzo mi telefonu brakowało? Może spróbować smartfonowego postu przez kilka dni adwentu, lub ograniczyć w tym czasie używanie niektórych aplikacji.

Jeżeli jesteście ciekawi, jak mądrze wprowadzać dzieci w świat telefonii, jak ustalać domowe zasady ekranowe, [to warto rzucić okiem tutaj](https://www.ojcowskastronamocy.pl/domowe-zasady-ekranowe-osm-podcast-050/).