# Popołudnie i wieczór z książką 

Nadszedł piątek. Dla wielu z nas piątkowe popołudnie i wieczór to wspaniały czas - zaczyna się weekend.

Zapraszamy do spędzenia tego czasu z książką. Może to być indywidualne czytanie książki przez każdego z członków rodziny lub wspólne czytanie książki np. czytanie dzieciom. Starsze dzieci mogą także czytać głośno dla reszty rodziny lub dla młodszego rodzeństwa.

Można także wspólnie słuchać książki w wersji audio.

Zachęcamy do tego, aby być razem w jednym pokoju, nawet jeśli każdy czyta indywidualnie oraz robienia przerw na rozmowę, o tym co czytamy.

Wspólne przeżywanie literatury buduje więzi rodzinne. To wspaniała okazja do porozmawiania, wymiany poglądów, lepszego poznania siebie wzajemnie i tworzenia miłych rodzinnych wspomnień.

Zaplanujcie wspólny czas. Ubierzcie się w wygodne domowe ubrania i do dzieła!

![Zdjęcie](/img/2020-12-04.jpg)

## Co jest potrzebne?

Czas, wygodne ubrania i książki w wersji tradycyjnej, elektronicznej czy audio.

## Co czytać?

Jeśli szukasz inspiracji książkowych oto parę propozycji, szczególnie dla dzieci:

- [Mama czyta](https://mamaczyta.pl)
- [Zestawienie najelpszych książek dla dzieci](https://www.godmother.pl/zestawienie-najlepszych-ksiazek-dla-dzieci-wg-eksperta-doradza-logopeda-iza-stopa/)
- [Najlepsze bajki dla przedszkolaka](https://www.blogojciec.pl/dzieci/najlepsze-bajki-ksiazki-dla-dzieci-przedszkolaka/)
- [Czytaj - najlepsze książki dla dzieci](https://czytajpl.pl/2019/04/02/najlepsze-ksiazki-dla-dzieci/)

Ciekawą opcją do czytania z dziećmi w różnym wieku są książki podróżnicze np. z serii [Nela mała reporterka](https://pl.wikipedia.org/wiki/Nela_mała_reporterka#Książki)

Powodzenia!

## Co na jutro?

Jutrzejsza aktywność będzie wymagała prac ręcznych i dodatkowych materiałów, więc przygotujcie: kolorowe kartki (najlepiej z bloku technicznego, format A5 lub A4), bibułę, cekiny, kredki, farby, pędzle, flamastry i klej.
