# Przygotowanie kartek świątecznych

Dzisiejsze zadanie, to wykonanie kartek świątecznych dla najbliższych, rodziny, przyjaciół, znajomych. Ale halo, halo, czy ktoś jeszcze wysyła takie kartki? Czy nasze dzieci wiedzą, jak adresuje się kopertę/kartkę pocztową?

Cóż, odpowiedzi mogą być różne, ale uwaga – nasze kartki świąteczne nie muszą zostać koniecznie wysłane pocztą. Takie kartki wypełnione serdecznymi życzeniami, można oczywiście tradycyjnie wysłać pocztą, ale dobrym pomysłem może być również wręczenie ich podczas świąt. Kto wie, może warto zanieść taką kartkę sąsiadom?

![Zdjęcie](/img/2021-12-04.jpg)

## Grunt to własnoręcznie zrobiona kartka!

Wykonana własnoręcznie kartka z odręcznie wypisanymi życzeniami, to dziś, w świecie smsów i różnych social mediów, prawdziwy rarytas. Zapraszamy Was do rodzinnego wykonania takich kartek. Warto najpierw przygotować listę osób, które chcecie takim prezentem obdarować a następnie przygotować kartki.

## Inspiracje na kartki świąteczne

Poniżej zamieściliśmy filmiki z wieloma kartkowymi inspiracjami, mogą się przydać!

{% include video.html id="Oz9m8sKCNsU" %}

{% include video.html id="68Eli0AC9Lk" %}

{% include video.html id="8XEt1YPhiIw" %}

## Materiały

Kolorowe kartki (najlepiej z bloku technicznego, format A5 lub A4), bibuła, cekiny, kredki, farby, pędzle, flamastry, klej.
