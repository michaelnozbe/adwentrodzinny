# Wieniec adwentowy domowej roboty

Jeśli jeszcze nie zrobiliście [wieńca adwentowego](/wieniec/) to zapraszamy aby go zrobić już dzisiaj rodzinnie i jutro, w drugą niedzielę adwentu go oficjalnie zadebiutować!

Sebastian z naszej wspólnoty zaobserwował:

> W naszym domu rozpoczęła się tradycyjna wojenka postu z karnawałem. Żona mądrze argumentuje, że od zarania dziejów na polskich ziemiach grudzień był początkiem okresu śmierci – najkrótsze dni, szalejące mrozy, kończące się zapasy żywności. Swoim zwyczajem przytacza badania naukowe, zgodnie z którymi „ludzie, którzy wcześniej zaczynają stroić mieszkania i ubierać choinki na święta są szczęśliwsi.”.

![](/img/strojenie.jpg)

Jednak adwent to czas oczekiwania na narodzenie Jezusa Chrystusa. Dość mamy w sklepach blichtru, reniferków, pingwinków i czerwonych grubasków, którzy odwracają uwagę od istoty Świąt Bożego Narodzenia. 

To nie jest łatwe. Cały świat nam krzyczy, że *"last christmas aj gejw ju maj hart”*, a na placu św. Piotra w Rzymie udekorowana choinka stanęła ponad tydzień przed pierwszą niedzielą adwentu. Dla wielu z naszej wspólnoty jest to jednak szczególnie istotne, żeby przekazywać dzieciom nasze chrześcijańskie tradycje. Dla tych co ubiorą choinkę w Wigilię, do tego czasu mrok będzie rozświetlać światełko w wieńcu adwentowym.

## Przygotowanie do wykonania wieńca adwentowego

![](/img/wieniec-start.jpg)

Rodzina Sebastiana ostatecznie wykonała wieniec dopiero w pierwszą niedzielę adwentu. Jeśli w Waszych domach jeszcze go nie ma, to nie przejmujcie się i łapcie inspirację obrazkową. Do wykonania wieńca użyliśmy następujących materiałów i narzędzi:

- Wkrętarka
- Palnik do podgrzania wkrętów, żeby świece nie pękły przy nasuwaniu
- Pistolet do kleju na gorąco (nie załapał się na zdjęcia)
- Plaster 
- 4 wkręty do drewna
- 4 świece

![](/img/wieniec-mid.jpg)

## Do dekoracji wieńca adwentowego wystarczy:

- Czerwona wstążka
- Wysuszone plastry pomarańczy
- Orzechy
- Gałązki cisu (bez nasionek – pamiętajmy, że te są trujące dla ludzi i zwierząt domowych!)

Lub co tylko Wam przyjdzie do głowy! Oto efekt końcowy wieńca u Sebastiana:

![](/img/wieniec-gotowy.jpg)
