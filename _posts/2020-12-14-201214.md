# Jan Chrzciciel i modlitwa za bliźnich

Dziś staje przed nami niezwykły człowiek – Jan Chrzciciel. Ten, którego jedynym celem życia było zwrócenie ludziom uwagi na nadchodzącego Jezusa oraz przekazanie im, że trzeba na to przyjście przygotować swoje serce. Dziś, kiedy do Wigilii pozostało tylko 10 dni, to samo mówi do nas.

Jan był człowiekiem niezwykłym, żeby nie powiedzieć – nieco dziwnym. Mieszkał na pustyni. Żywił się tym, co znalazł np. miodem dzikich pszczół czy szarańczą (to znaczy robakami). Ubranie miał ze skóry wielbłąda. Był bardzo jednoznaczny w tym co głosił. Tłumy ludzi przychodziły go słuchać, jednak dla wielu innych był dziwakiem.

## Zadanie na dziś

Podczas wspólnej modlitwy wieczornej modlimy się za tych ludzi, którzy są od nas bardzo inni – mają inne poglądy, których nie rozumiemy, żyją w inny sposób, w innych miejscach, mówią innymi językami…

Może czasem przez tą inność sprawili nam przykrość, albo my sprawiliśmy im ból. Dziś ich wszystkich polecamy Dobremu Bogu, aby dał im to, czego najbardziej potrzebują.

![Zdjęcie](/img/2020-12-14.jpg)

Jeżeli chcecie bliżej zapoznać się z Janem Chrzcicielem, to ciekawe materiały do przemyśleń można znaleźć [tutaj](https://jezuici.pl/?s=jan+chrzciciel), a kolorowanki dla najmłodszych [tutaj](http://www.supercoloring.com/pl/kolorowanki/chrzescijanstwo-biblia/jan-chrzciciel).