---
title: Wieniec Adwentowy
subtitle: Zadanie ZERO - przygotuj się na Adwent
---

## Adwent to droga z ciemności do światła.

Symbolem tej wędrówki jest wieniec adwentowy, czyli ozdoba, najczęściej w formie wianka, na której umieszcza się cztery świece symbolizujące kolejne niedziele adwentu. To właśnie taki wieniec jest naszym zadaniem zero. Jeżeli tylko masz ochotę na rozgrzewkę przed kolejnymi aktywnościami z kalendarza, to zapraszamy Ciebie wraz z rodziną do wykonania takiej ozdoby.

## Czego potrzebujesz?

## Wieniec wersja podstawowa - po prostu cztery świece! 🕯️🕯️🕯️🕯️

Zasadniczo wystarczy wianek (dostępny w każdej kwiaciarni) i cztery świece. W bardziej "wypasionej" wersji przydadzą się drobne ozdoby do dekoracji. [Inspiracje znajdziesz tutaj](https://www.akademiaflorystyki.pl/wieniec-adwentowy-i-bozonarodzeniowy/)

![Wieniec](/img/adwent-1.jpg)

## Wieniec domowej roboty - wersja zaawansowana!

![](/img/wieniec-start.jpg)

Rodzina Sebastiana z naszej wspólnoty do wykonania wieńca użyła następujących materiałów i narzędzi:

- Wkrętarka
- Palnik do podgrzania wkrętów, żeby świece nie pękły przy nasuwaniu
- Pistolet do kleju na gorąco (nie załapał się na zdjęcia)
- Plaster 
- 4 wkręty do drewna
- 4 świece

![](/img/wieniec-mid.jpg)

Do dekoracji wieńca adwentowego wystarczy:

- Czerwona wstążka
- Wysuszone plastry pomarańczy
- Orzechy
- Gałązki cisu (bez nasionek – pamiętajmy, że te są trujące dla ludzi i zwierząt domowych!)

Lub co tylko Wam przyjdzie do głowy! Oto efekt końcowy wieńca u Sebastiana:

![](/img/wieniec-gotowy.jpg)



**[Powrót do strony głównej](/)**